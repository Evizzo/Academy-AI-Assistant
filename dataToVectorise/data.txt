Ljudi čine univerzitet ili školu dobrim, tako da bez obzira da li ste student, profesor, novinar, apsolvent, roditelj, komšija, ili posetilac, vaš interes da saznate nešto više o nama naročito cenimo.

Nastali smo u Aranđelovcu, mestu u Šumadiji, pod planinom Bukuljom, koje je davne 1860. godine osnovao Knez Miloš Obrenović. Jedina smo visokoškolska ustanova u Aranđelovcu i okolini opštine. Osnovani smo 1960. godine ukazom tadašnje Vlade Republike Srbije.



Tokom pedeset godina nastavni planovi i programi škole, menjali su se u skladu sa novim dostignućima nauke i tehnologije i prilagođavali potrebama privrede i društva. Danas, nastavni plan i program škole koncipiran je po ugledu na najpoznatije fakultete u zemlji i inostranstvu. Programska orijentacija Odseka odražava savremene trendove visokog obrazovanja, naučnog rada i privrednog razvoja.

U toku 2012. godine naša ustanova dobila je po drugi put (prvi put 2007.) akreditaciju od strane Komisije za akreditaciju i proveru kvaliteta, kako za ustanovu tako i za kompletne studijske programe. Visoki kriterijumi akreditacije su zadovoljeni i još jednom je dokazan kvalitet i doslednost u svim procesima i standardima.

Uviđajući značaj promena u tržišnim i poslovnim orijentacijama koje se odražavaju i na naučno-obrazovne institucije, prvenstveno u imperativima za razvojem novih nastavih planova i programa i promenu načina izvođenja nastavno-obrazovnog procesa, odlukom Vlade Republike Srbije 30. avgusta 2019. godine formirana je Akademija strukovnih studija Šumadija, kako bi objedinila, učvrstila i pojačala saradnju između nekoliko visokoškolskih ustanova sa dugogodišnjom tradicijom na području Šumadije.  U njenom sastavu nalaze se Odseci u Aranđelovcu, Kragujevcu i Trsteniku.

Misija Akademije strukovnih studija  Šumadija ogleda se kroz združene misije pojedinačnih odseka koje se odnose na stalno inoviranje nastavnih planova i programa, primenu savremenih metoda obrazovanja, obrazovanje kvalitetnih stručnjaka iz gore pomenutih oblasti sa visoko stručnim i praktično primenljivim znanjima, a sve u skladu sa izraženim potrebama privrednog sektora.

Sa namerom da se razvije u modernu obrazovnu instituciju, poznatu po tome što će na kvalitetan način školovati stručnjake sa visoko stručno i praktično primenljivim znanjem, stručnjake koji će sposobnošću rešavanja konkretnih problema doprineti razvoju grada, regiona ili šire zajednice, Akademija konstantno prati potrebe tržišta kao i trendove u različitim naučnim oblastima.

“Ostalo je malo ljudi koji su zapamtili prve dane našeg rada, napora,
oskudice i možemo reći, samo entuzijazam, za koji se misli da je atribut
mladosti. Profesor je nekada morao  da osmisli i izvodi nastavu i vežbe, ponekad noseći pribor i daleko van škole gde su vežbe izvođene.

Zato treba verovati
da oni koji su zapamtili početak, mogu da osete radosti i zadovoljstva
videći školu danas“.



Prof. dr Živorad Tadić,
nekadašnji nastavnik Visoke tehnološke škole u Aranđelovcu

Tako smo počinjali… Danas se rad Akademije strukovnih studija  Šumadija ogleda u zajedničkoj misiji svih odseka kroz stalno inoviranje nastavnih planova i programa, primenu savremenih metoda obrazovanja, osposobljavanje kvalitetnih stručnjaka iz različitih oblasti sa visokostručnim i praktično primenljivim znanjima, a sve u skladu sa izraženim potrebama privrednog sektora u našoj zemlji i regionu koji teže inoviranju i prilagođavanju kroz strukovne studije prvog i drugog stepena, u okviru akreditovanih studijskih programa u Odseku. Obavljajući delatnost Visokog obrazovanja na osnovnim i master strukovnim studijama iz više naučnih i stručnih oblasti u okviru obrazovno-naučnih polja za koje je odsek akreditovan, i to tehničko-tehnoloških, društveno-humanističkih, prirodno matematičkih, umetničkih i interdisciplinarnih nauka, Akademija Šumadija objedinjuje obrazovni i primenjeno-istraživački rad, kao deo jedinstvenog procesa visokog obrazovanja.

S namerom i idejom  da se stalno razvija u modernu, obrazovnu instituciju, prepoznatljivu po tome što će na kvalitetan način školovati mlade sa visokostručnim i praktično primenjivim znanjima, stručnjake koji će sposobnošću rešavanja konkretnih problema doprineti razvoju regiona ili šire zajednice, Akademija Šumadija konstantno prati potrebe tržišta kao i trendove u različitim naučnim oblastima za koje je u Odseku Arađelovac stručno i naučno osposobljena.

Upravo iz tog razloga, nastavni planovi i programi u Odseku Aranđelovac, menjali su se u skladu sa novim dostignućima nauke i tehnologije i prilagođavali potrebama privrede i društva, te danas, Akademija strukovnih studija Šumadija, koncipira svoj rad po ugledu na najpoznatije škole i fakultete u zemlji.

Programska orijentacija Odseka  Aranđelovac, odražava savremene trendove visokog obrazovanja, naučnog rada i privrednog razvoja na dva nivoa studija kroz studijske programe (osnovne i Master strukovne studije).

MISIJA I VIZIJA
Misija Akademije strukovnih studija Šumadija – Odseka  Aranđelovac jeste da obezbedi funkcionalnu sintezu tradicionalnog i inovativnog obrazovanja, omogućavajući svojim studentima sticanje primenljivih znanja i diploma za novo vreme koje nosi obeležje globalnog i multidisciplinarnog pristupa savremenim društvenim procesima. Kod studenata razvijamo kreativnost i samostalnost u radu, sposobnost za preduzetničko, inovativno razmišljanje, nov pristup problemima i istraživački duh. Na taj način želimo da doprinesemo sveukupnoj transformaciji društva kontinuiranim inoviranjem obrazovnog procesa u oblasti informacionih tehnologija, menadžmenta, ekonomije i preduzetništva, tehnologije hrane i gastronomiji, zaštiti životne i radne sredine.

Polazeći od toga da je visoko obrazovanje osnov za razvoj društva zasnovanog na znanju i njegovog daljeg napretka i osnov za unapređenja ljudskih prava i osnovnih sloboda, Odsek Aranđelovac je trajno opredeljen da teži unapređenju kvaliteta visokog obrazovanja i uključivanju u jedinstven prostor visokog obrazovanja.

Kroz interakciju naučno-istraživačkog rada i obrazovne usluge, rukovodeći se potrebama okruženja i korisnika, mi kreiramo visokokvalitetne programe koji se odnose na osnovne i master stukovne studije. Kroz kontinuirani profesionalni razvoj i istraživanje stvaramo dinamičnu obrazovnu zajednicu koja je usmerena na stalno poboljšanje kvaliteta procesa obrazovanja. Naš cilj je da studentima pružimo vrhunska znanja i stvorimo intelektualce – lidere i stručnjake, sposobne da se suoče sa novim izazovima kako u privatnom, tako i u javnom sektoru.

VIZIJA
Znanje je osnovni resurs za dalji društveni razvoj čitave zemlje, te je s toga vizija rukovodstva, zaposlenih i studenata da razviju Akademiju strukovnih studija Šumadija u vodeću visokoobrazovnu instituciju, prepoznatljivu po kvalitetu školovanja studenata koji stiču visokostručna i praktično primenljiva znanja i veštine za budućnost.

Prateći najviše internacionalne standarde visokog obrazovanja, primenjujući najbolju praksu, i sledeći proaktivan pristup, želimo da postanemo renomirana institucija koja svojim studentima na svim nivoima studija prvenstveno uliva poverenje.

Vizija budućnosti zasnovana je na činjenici da se društva u regionu nalaze u promenama, procesu reformi i tranzicije, poštujući, pre svega, akademsku slobodu, težnju ka obrazovnoj i sveukupnoj izvrsnosti, socijalnu odgovornost i transparentnost kao naše bazične vrednosti.

Ključne vrednosti
INOVATIVNOST – koju iskazujemo kroz stalna unapređenja studijskih programa, metode nastave, informacionu opremu koju koristimo. Podstičemo naše studente na inovativni pristup u rešavanju izazova u nastavnim i vannastavnim aktivnostima.

OTVORENOST – koju pokazujemo kroz saradnju i povezivanje sa kompanijama, drugim visokoškolskim ustanovama i institucijama domaćeg i međunardnog okruženja; prihvatanje inicijativa studenata i zaposlenih; “otvorena vrata“ za sve one koji su zainteresovani da budu deo našeg tima.

AKADEMSKI DUH – samouverenost u prihvatanju izazova je upečatljivo iskustvo kroz studenata i nastavnika kroz vannastavne  aktivnosti; stalno usavršavanje u svim sferama obrazovanja ka stvaranju budućih lidera.

LIDERSTVO – težnja da budemo na vodećoj poziciji u svim oblastima rada; inicijatori pozitivnih promena u okruženju koje teži inovativnostima.

Znanje koje mi možemo da damo vaša je moć!

Ako se opredelite za obrazovanje kod nas,  dobijate mogućnost da birate posao, u suprotnom, posao će birati Vas!

Studije, smerovi (osnovne studije) koje škola nudi su Informacione tehnologije u poslovnim sistemima, Menadžment u turizmu,Zaštita životne i radne sredine
,Poslovna ekonomija (u pripremi).

Master smerovi, strukovne studije koje nudi škola su Inžinjerstvo zaštitne sredine i Turističko poslovanje.

Ucionica 1, Ucionica 6, Ucionica 2 se nalaze na drugom spratu (2. sprat) škole.
Ucionica 3, Ucionica 4, Ucionica 5 se nalaze na prvom spratu (1. sprat) škole.
